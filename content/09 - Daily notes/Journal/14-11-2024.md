---
Day Rating: 10
Overall Mood: Excited
Time Studied: 0.2
Time Worked: 1
Yoyoing: false
Training: true
---
Dnes bol parádny deň. Ráno som zase 5:10 do školy, išiel som autobusom. Jedna staršia pani mi zobrala miesto na sedenie, tak som musel stáť celú cestu do BA.

Meškal som tak cca 20 minút na hodinu, ale to je fajn keďže pani profesorka aj tak niekedy vysvetľuje že nikto nič z toho nevie. Potom bola telesná, ktorá bola fajn. Mark je chorý, tak som tam stretol iba Juraja Sokola a pár ďalších týpkov ktorých mená si nepamätám.

Stihol som v pohode MHD na stanicu a cesta domov vlakom išla v pohode.

Doma som spravil všetko, čo bolo treba, pozrel som si veci do OVB a išiel som potom na rande s Mirkou do Eurovei. Najprv sme išli do TopFun, kde sme si dosť užili rôzne arkádové hry a vyhrali dvoch macíkov, tak každý dostal od toho druhého jedného. Zlaté. Potom sme sa prechádzali pri Dunaji a sadli si na lavičku, kde sme sa rozprávali o rôznych funny veciach, napríklad mi hovorila ako robila v pizzerke. Potom sme išli na mólo sa prejsť kde som dostal hint, že jej môžem dať pusu, čo som po dlhom rozmýšlaní aj spravil. Bola veľmi dobrá. Potom som ju išiel odviesť na bytík a ako sme tam boli pod tým domom, tak sme sa začali dosť bozkávať. Neskôr sme prešli autom na miesto, kde bolo menej áut a ľudí a trošku viac sme sa hrali jeden s druhým. Bolo to celé super.

Domov som išiel tak okolo 2:00 ráno, k čomu ma ešte aj zastavila polícia v Malackách, asi ale iba na nejakú námatkovú kontrolu, lebo som nedostal ani varovanie ani pokutu. Spať som išiel o 3:00, ale stálo to za to.