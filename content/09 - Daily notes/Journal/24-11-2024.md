---
Day Rating: 7
Overall Mood: Happy
Time Studied: 2
Time Worked: 2.5
Yoyoing: false
Training: false
---
Dnes bol v pohode deň.

Ráno som vstal v pohode okolo 10:00. Raňajky som si zase našiel na stole v izbe, keďže maminka išla s Margarétkou na masáž a otec bol u dedka opravovať čerpadlo v šachte, pretože stále išlo naprázdno. Dal som si raňajky a potom som sa umyl a obliekol.

No a musel som sa učiť. Konkrétne som robil ten papier do OVB, ktorý som mal. Moc som si nebol istý niektorými vecami, ale poslal som to Barbora, aby to preverila.

Na obed prišli zase starci, ale bolo to fajn, lebo sme mali moc dobré burgunské mäso s hráškom a bagetkou. Veľmi dobré jedlo to je, mali by sme to jesť viac. Starci u nás boli tak hodinku, ale ja som sa odpojil skôr, lebo som chcel dopísať ten papier čo najskôr.

Dohodli sme sa s Mirkou, že pôjdeme von na kávu len niekde, pretože sa musí učiť a nechcela ísť do kina zabiť veľa času. Naplánovali sme si jednu kaviareň, kde mali aj knižnicu. Tam sa chcela aj učiť, ale keď sme tam prišli tak bolo plno, tak sme išli do mačkafé, kde mali, ako sa dalo vydedukovať z názvu, mačky. Tie si tam behali a spali ako sa im chcelo a my sme si ich mohli hladkať ako sa nám zase chcelo. Dobrý deal if you ask me. Mirka sa neučila vôbec, čo sme boli vonku, čo ma mrzí, lebo nechcem, aby to kvôli mne nestihla prejsť celé a bude mať zlý výsledok. Verím ale, že vie čo robí a bude to fajn. Potom sme sa išli prejsť k jej bytíku, kde sme si sadli v takom mini parku na lavičku a tam sa rozprávali. Dali sme si aj nejaké tie pusinky, čo bolo veľmi milé.

Cestou domov som nestihol vlak, avšak nevadí to tak moc, lebo ajtak som mal dosť času na všetko, čo som chcel. Doma som si dal zase burgunské na večeru, tak ako na obed a pozrel som si k tomu nejaké videá na YouTube.

Nahral som potom náš skupinový projekt do Turnitinu, dúfam, že správne. Poslal som potom Natálii všetko, čo potrebuje do školy, lebo si to odo mňa pýtala. Namiesto toho, aby som sa však potom snažil dopísať solo zadanie čo najskôr som sa radšej hral s Obsidianom, aby vyzeral trošku lepšie. Ale že je namakaný teraz. Začal som používať Minimal miesto AMOLED DARK, takže mám väčšiu kontrolu nad tým celým teraz a môžem meniť, čo sa mi chce a ako sa mi chce. Je to super.