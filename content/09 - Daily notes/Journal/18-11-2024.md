---
Day Rating: 7
Overall Mood: Good
Time Studied: 1
Time Worked: 3
Yoyoing: false
Training: true
---
Dnes bol dobrý deň. Ráno som vstal síce strašne zničený, lebo som si písal dlho s Mirkou a vstával skoro na budík.

Cesta do školy bola fajn, všetko som poriadne stihol a aj som si sadol v MHD, tak to bola pohodlná jazda do školy.

Na Európskej Únii sme brali rôzne zmluvy v EÚ a ich uplatnenie, s tým že sme si aj pozerali príklad o tom, ako sa tieto ustanovenia aplikujú, alebo skôr v tomto prípade skôr neaplikujú, keďže prípadová štúdia bola o tom, že väčšina štátov toto ešte neprijala. Odišiel som z prednášky normálne na konci, lebo sme stihli v pohode odísť aby som stihol MHD na Nivy za Mirkou.

Na Nivách bolo fajn, dali sme si každý svoj vlastný predpripravený obedík a potom sme si išli sadnúť len tak niekde inde na sedadlo, aby sme nezavadzali vo foodcourte. Rozprávali sme sa o rôznych veciach a potom navrhla, či nejdeme pozrieť do nejakého obchodu s oblečením, tak sme išli tam. Skúsila si jeden svetrík, ale nebola to jej veľkosť, tak sa jej nepáčil a ani som ju v tom nevidel. Ja som si skúsil jedny hnedé voľné nohavice, ktoré sa jej veľmi páčili na mne, tak nad nimi budem rozmýšľať. Potom sme sa ešte trošku rozprávali a išli do školy.

Marketing bol fajn, brali sme cenu, čo fakt nebolo moc zaujímavé, ako nám bolo povedané minulý týždeň, ale nebolo to zlé. Dalo sa to. Aj keď som tam skoro zaspal.

Vlak meškal tak 30 minút, tak to bolo o prdel, hlavne lebo som musel ešte robiť veci do práce a chcel som aj ísť na karate.

Doma som si len sadol k PC a drtil zadanie do OVB, aby som to stihol čo najlepšie a dal aj karate, ale nevyzeralo to dobre. Nakoniec som to ale stihol a aj keď som na kareate prišiel neskôr, lepšie ako neprísť vôbec.

Karate bolo hrozné, mám pocit, že čím viac tam chodím, tým menej viem. Asi fakt niekedy skúsim to MMA, aspoň pár tréningov. Po karate mi volala Claudia Vu Nhu, lebo ju bolelo v uchu, tak som jej potom ešte vybavil termín v našej ambulancii.

Doma som si potom ešte písal s Mirkou a pomaly pôjdem spať, aby som bol zajtra fresh, plus sme sa dnes na obede dohodli že pôjdeme spať do 00:00.