---
Day Rating: 8
Overall Mood: Excited
Time Studied: 0
Time Worked: 2.5
Yoyoing: false
Training: true
---
Dnes bol fajn deň. Ráno som v pohode vstal a išiel som s Claudiou do školy. Stretli sme sa normálne ako vždy 6:10 ráno za Maláviou. Taký funky týpek si tam za mnou prišiel či nemám cigarety. Aj keby som fajčil tak mu nedám, vyzeral tak "zdravo". Boli strašné cesty, meškali sme do školy asi tak 5 minút, nič čo by sa nedalo zvládnuť a ospravedlniť.

Právo bolo hrozné na začiatku, lebo som si nedal kávu, tak som tam extrémne bojoval aby som nezaspal na tej hodine. Našťastie sme len opakovali veci ktoré už celkom aj viem, tak to bolo pohode, neprišiel som o veľa. Zase profesorka šikanovala Filipa. Bolo nám to všetkým strašne moc amusing. Cez prestávku som si dal kávu, cappuccino s čokoládkou. Prebralo ma to tak na 30 minút, potom som zase padal na ľavicu. Ale pomohlo, určite to bolo lepšie ako nič. Dostal som 2 body na hodine za pracovný list, ktorý som ani nevypracoval. Poslala mi ho Nikita, bola tak dobrá, tak som počkal pekne než nazbiera body ona a potom až keď nikto nechcel tak som išiel ja.

Potom sme mali marketing, ktorý bol fajn, preberali sme promóciu produktu a veci ohľadne toho. Dnes mali prezentáciu Ema Laura a Oskar, obe prezentácie boli zaujímavé celkom, páčilo sa mi to až na pár maličkostí. Pustila nás trošku skôr zase, tak to bolo fajn.

Cesta na stanicu bola good, stretol som sa v MHD s Danielou, tak sme sa rozprávali a oveľa si tak skrátili čas, ktorý sme museli čakať na vlak. Inak sa domov išlo fajn, aj keď sme zase meškali asi 15 minút, ja neviem, čo je tým vlakom stále posledný čas.

Doma som pozrel papiere k importu ockových hodiniek na Vianoce, ale moc sa v tom nevyznám, tak to musím spraviť lepšie a podpísať to a poslať. Dnes by som to chcel stihnúť večer pred spaním niekedy.

Potom som mal Španielčinu, na ktorej som si celkom pekne išiel, opakovali sme veci ktoré sme robili doteraz k môjmu prekvapeniu celkom pekne som sa vedel rozprávať. Cesta domov bola fajn, žiadne problémy neboli.

Hneď ako som prišiel som išiel na karate, kde bol konečne aj Lítačka, tak sme sa dobre porozprávali. Tréning bol fajn, dobre sme si zabojovali aj celkom. Pišta nás totálne zničil, ale tak to potrebujeme k tomu, inak by to nebol bojový šport ale Kamasutra ako hovorí Pišta.

Doma som si na večeru dal párky, boli moc dobré. Otec mi aj doniesol Coca-Colu s príchuťou OREO, ktorá bola fajn ale teda nič, kvôli čomu by som sa išiel roztrhnúť keď to uvidím v obchode. Teraz sa ešte učím do OVB a pôjdem spať nejak normálne, dnes som toho veľa nenaspal, mal by som to dobehnúť.