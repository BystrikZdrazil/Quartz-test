# Zadanie: Dopady fiškálnej politiky na spotrebiteľské správanie 
## Cieľ: 
Cieľom tohto zadania je zistiť, ako fiškálna politika, ovplyvňuje spotrebiteľské správanie. 
Budete zisťovať, ako takéto opatrenia vnímajú ľudia vo vašom okolí a aké dopady majú na ich rozhodovanie o výdavkoch, úsporách a celkovom finančnom správaní.  
## Postup: 
1. **Úvod** (*0,5 - 1 strana*): 
	- Stručne vysvetlite, čo je fiškálna politika a aké nástroje používa  
1. **Zber údajov** (*1 strana*): 
	- Oslovte minimálne 5 ľudí z vášho okolia (môžu to byť priatelia, rodina, známi) a diskutujte s nimi o tom, ako by na nich mohli vplývať rôzne vládne opatrenia v oblasti daní a vládnych výdavkov.
	- V prieskume sa zamerajte na ich reakcie na rôzne ekonomické opatrenia – napríklad, ako by reagovali na zvýšenie alebo zníženie daní z príjmu, spotrebných daní alebo DPH. Zistite, či by takéto zmeny mali vplyv na ich nákupné rozhodnutia, úspory, alebo investície. 
3. **Analýza výsledkov** (*1,5 - 2 strany*): 
	- Na základe odpovedí, ktoré ste získali, analyzujte, ako respondenti reagujú na fiškálne opatrenia. Zamerajte sa na to, ako by prípadné zvýšenie alebo zníženie daní ovplyvnilo ich spotrebiteľské rozhodnutia.
	- Spojte svoje zistenia s teóriou fiškálnej politiky a analyzujte, ako tieto opatrenia ovplyvňujú agregátny dopyt v ekonomike. Uvažujte o širších ekonomických dopadoch – napríklad, či by zníženie daní mohlo stimulovať dopyt. 
4. **Záver a odporúčania** (*1 strana*): 
	- Zhrňte, čo ste zistili o vplyve fiškálnej politiky na spotrebiteľské správanie. Na základe prieskumu a teórie zhodnoťte, do akej miery fiškálne opatrenia, ako sú zmeny daní alebo vládnych výdavkov, ovplyvňujú ochotu ľudí míňať alebo šetriť. 
	- Navrhnite, aké opatrenia by podľa vášho názoru mohli stimulovať spotrebu. Napríklad, môže ísť o zníženie daní, zvýšenie sociálnej podpory alebo vládne investície do verejných projektov, ktoré by podporili dopyt v ekonomike.