**Fiškálna politika** je činnosť štátu spojená so štátnym rozpočtom (od vládnej až po miestnu úroveň) zameraná na stabilizáciu ekonomiky. Fiškálna politika reguluje celkový kúpyschopný dopyt tak, aby dopyt jednotlivých hospodáriacich subjektov bol v súlade s dopytom, ktorý vytvára štát. To znamená, že štátny rozpočet sa využíva ako aktívny nástroj regulovania ekonomiky.  
  
Popri fiškálnej funkcii (vyberanie daní) ovplyvňuje ŠR aj základné makroekonomické ukazovatele ( napr. hrubý národný produkt, celkovú zamestnanosť, investície)

**Štátny rozpočet** je centralizovaný fond, ktorý v podobe bilancie porovnáva príjmy a výdavky. Je kategóriou distribučnou, zabezpečuje rozdeľovacie a znovurozdeľovacie procesy, ako aj nástrojom regulovania reprodukčného procesu. Štát využíva rozpočtové prostriedky na ovplyvňovanie investícií, urýchľovanie ekonomického rastu, stimulovanie rozvoja vybratých odvetví.

Podstata a význam štátneho rozpočtu sa prejavujú v jeho funkciách: je nástrojom rozdeľovania národného dôchodku, nástrojom štátnych zásahov do reprodukčného procesu a prostriedkom na uskutočňovanie vonkajšej hospodárskej a politickej expanzie.
#### V sledovanom období (spravidla rok) štátny rozpočet môže vykazovať:
- Rozpočtový prebytok
- Rozpočtový deficit
- Vyrovnaný rozpočet

Hlavným zdrojom príjmov štátneho rozpočtu sú podnikové a osobné dane, pokuty, poplatky, clá, splácanie pôžičiek. Daň je povinná nenávratná platba fyzických a právnických osôb, ktorá je zdrojom príjmu do št. rozpočtu v stanovenej výške a lehote..
#### Dane:
- **Priame**
	- Postihuje majetok daňového poplatníka
- **Nepriame**
	- Platca dane – ten, kto neodvádza dane štátu, nepostihuje jeho majetok
#### Nástroje fiškálnej politiky:
Štátne orgány pôsobia na vývoj ekonomiky prostredníctvom zmien v štruktúre a výške rozpočtových príjmov a výdavkov. Príjmy a výdavky sa uskutočňujú na základe pravidiel, ktoré prijal príslušný štátny orgán. Pokiaľ pravidlá nie sú stanovené, príjem či výdaj si potom vyžaduje jednorázové rozhodnutie štátneho orgánu.
#### Nástroje fiškálnej politiky predstavujú:
- Zabudované stabilizátory
- Zámerné (diskrétne) opatrenia

Zabudované stabilizátory (built-in stabilizers) sú opatrenia fiškálnej politiky, ktoré po zavedení pôsobia v ekonomike automaticky a nevyžadujú ďalšie rozhodnutia štátnych orgánov. Majú pôsobiť ako proticyklické regulátory.
#### Túto funkciu má plniť:
- Progresívna dôchodková daň
- Poistenie v nezamestnanosti
- Subvencie k cenám poľnohospodárskych výrobkov
- Štátny výkup poľnohospodárskych prebytkov

Pri progresívnej dôchodkovej dani progresívna daňová sadzba sa postupne zvyšuje s rastom daňového základu. Pôsobí takto: v období cyklickPoužiteľný dôchodok však rastie pomalšie, a tým sa brzdí rast spotrebiteľského dopytu.

Tým istým spôsobom pôsobí poistenie v nezamestnanosti: v čase cyklickej expanzie rastie zamestnanosť a zvyšujú sa platby na poistenie v nezamestnanosti.  
  
Subvencie k cenám a štátny výkup poľnohospodárskych prebytkov klesá, lebo v čase expanzie ceny aj dopyt stúpajú. Zámerné (diskrétne) opatrenia sú opatrenia fiškálnej politiky, ktoré vyžadujú jednorazové rozhodnutia príslušného štátneho orgánu.
#### Patria k nim opatrenia:
- Zmena daňových sadzieb
- Zmeny v štruktúre štátnych výdavkov
- Zmeny vo veľkosti jednotlivých položiek rozpočtových výdavkov

#### Podľa pôsobenia fiškálnej politiky rozlišujeme:
- Fiškálnu politiku **expanzívnu**
- Fiškálnu politiku **reštriktívnu**
#### Expanzívna krátkodobá fiškálna politika má za následok:
- Rast reálneho produktu a zamestnanosti, pokiaľ sú v ekonomike nevyužité výrobné zdroje a je vysoká nezamestnanosť
- Rast cenovej hladiny, pokiaľ sa blíži skutočný produkt k potenciálnemu
#### Dlhodobá expanzívna politika spôsobuje:
Nemení úroveň reálneho produktu a zamestnanosti (pri úplnom efekte vytesnenia), zvýšenie úrovne cien, vyššie úrokové sadzby, investičné výdavky sa trvale znižujú v dôsledku zvýšených rozpočtových výdavkov.
#### Krátkodobá reštriktívna fiškálna politika:
Znižuje reálny produkt a zamestnanosť, ak sú v ekonomike nevyužité výrobné zdroje a vysoká nezamestnanosť, znižuje cenovú hladinu, pokiaľ sa skutočný produkt blíži potenciálnemu. Dlhodobá reštriktívna fiškálna politika zvyšuje súkromné investície.
#### Okrem toho spôsobuje:
- Pokles cenovej hladiny
- Pokles nominálnej a reálnej úrokovej sadzby
- Nemennosť úrovne reálneho produktu a zamestnanosti, pokiaľ súkromné investície v plnej miere nahradí zníženie štátnych
- Výdavkov na nákup tovarov a služieb. tj expanzie rastu dôchodkov, zvyšuje sa daň a v dôsledku toho rastú príjmy štátneho rozpočtu
#### Zámerná (diskrétna) finančná politika
Jej hlavným cieľom je regulovať príjmy obyvateľstva prostredníctvom daňovej politiky. Zdanenie miezd a platov reguluje kúpyschopný dopyt po spotrebných predmetoch, zdanenie ziskov reguluje zdroje investícií.  
  
V období hospodárskeho poklesu sa dane znižujú, aby podnikateľom ostala väčšia časť zisku na investície, ktoré zabezpečia potrebné tempo ekonomického rastu. Nástrojmi diskrétnej hospodárskej politiky sú konkrétne jednorázové opatrenia vlády:
- Zmeny daňových sadzieb
- Zmeny v štruktúre výdavkov štátneho rozpočtu
- Zmeny v objeme jednotlivých položiek rozpočtových výdavkov a podobne

Zásadné zmeny daňovej politiky si vyžadujú dlhší čas na prípravu a uvedenie do života, čiže očakávaný účinok prichádza oneskorene. Prijaté daňové opatrenia zväčša zastihnú ekonomiku v úplne inej situácii, než bola tá, na ktorú boli zamerané. Veľká časť rozpočtových výdavkov je naplánovaná dlhodobo, a tak na stabilizáciu hospodárstva možno využívať len ich malú časť.

---
[Fiškálna politika, ťaháky-referáty](https://referaty.aktuality.sk/fiskalna-politika/referat-8419)